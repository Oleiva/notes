Поради для новачків у Data Science

Коли я зустріла цей текст, то половину порад захотілося роздрукувати і повісити перед очима. З одного боку, вони прості і зрозумілі, а з іншого – дуже мотивуючі і не завжди очевидні. Тому і вирішила перекласти статтю українською – поділитися досвідом крутого спеціаліста.
Я часто отримую листи від молодих та сповнених натхнення дата саєнтістів з проханнями допомогти порадою, коли вони роблять перші кроки у своїй кар’єрі. Я не впевнений, що можу розповісти щось однозначно мудре. Але тут я зібрав деякі думки, які варто пам’ятати, коли починаєш розвиватися в одній з найбільш захоплюючих, цікавих і складних сфер, які тільки можна уявити.
- Так, так, ми знаємо, що ти розумний. Ми всі тут розумні. Тепер іди і працюй.
Об’єм твоїх даних не має значення. Важливо те, що ти з ними робиш.
- Пристрасні, допитливі, кмітливі, самостійні, скромні технофіли стають найкращими дата саєнтістами. Якщо ти маєш такі якості, то можеш не хвилюватися.
- Май серце хакера. Завжди шукай простіший шлях вирішення тієї ж проблеми.
- Академічний та професійний досвід може відкрити тобі шлях. Але тим, що змусить колег тебе поважати, буде твоя продуктивність.
- Це має бути весело. Ти отримуєш можливість проводити свій день, вирішуючи круті головоломки та копирсаючись у лайні. Не будь кайфоломом, насолоджуйся процесом і намагайся бути тим, із ким весело працювати.
- Вивчай концепції, а не технології. Будь-який дурень може скопіпастити кілька рядків коду. Намагайся зрозуміти, чого ти досягнеш завдяки якомусь підходу.
- Викинь слово “я” зі свого словника. Заміни його на “ми”.
- Важливо не де ти вчився, а що ти там вивчив.
- Пам’ятай, що цінність математики полягає у здатності виділяти основне. Розвивай свою здатність визначати суть проблеми, над якою працюєш.
- Будь схожим на Леонарда, а не на Шелдона.
- Зосередься на фундаментальних принципах. Більшість таких, як і ти (початківців) не мають справжнього, глибокого розуміння найпростіших концепцій – таких як дисперсія та причинність. Вибудуй цілісне розуміння основ, і з ними будеш здатен прийняти будь-який новий виклик.
- Кожен хоче займатися найцікавішим, але аналіз – це найпростіша частина. Приділяй достатньо уваги підготовці даних, представленню результатів та практичному застосуванню твоєї роботи.
- Поринь у свої дані. Якщо я колись почую, що хтось каже: “Я насправді не знаю, що то за змінна, але вона важлива для нашої моделі”, то дам йому ляпаса. Сильного.
- Використовуй складні поняття обґрунтовано. Лише дилетанти ховаються за жаргоном, зайвими подробицями, нісенітницею зі складних слів. Роби всі свої презентації такими простими, щоб СЕО міг зрозуміти їх.
- Завжди май гарну відповідь на запитання, навіщо ти проводиш свій аналіз. Бажано таку, яка може бути виражена в $.
- Ти ніколи не будеш розумніший за дані. Лиши свої упередження за дверима.
- Знання SAS i SPSS (платний софт для статистичного аналізу) – це круто. Знаєш, що ще крутіше? Проводити той же аналіз з безкоштовним ПЗ. Якщо ти не знаєш Python чи R… то вивчи. І якщо люди почнуть сперечатися, яка з цих мов краща, то закоти очі і піди звідти.
- Вчися. Вчися більше.
- Кожне рішення буде переможене комплексним рішенням – те ж стосується і команд. Ключовою є інтелектуальна різноманітність. Не існує ідеального алгоритму, великі уми не думають однаково, і кожен розумний по-своєму.
- Не будь молотком у пошуках цвяха. Ціль твоєї роботи не повинна стати виправданням, чому ти використовуєш останню гучну технологію. Якщо проект потребує згорткових нейронних мереж – добре. Якщо ж достатньо кореляційної матриці – варто побудувати саме її.
- Дата саєнтісти схильні до евристики, логічних помилок, парейдольних та конгітивних ілюзій так само, як і всі інші. Можливо, навіть більше. Будь завжди пильним.
- Завжди знайдеться час працювати над літаючими автомобілями та акулами, керованими лазером, коли справжня робота буде зроблена. У будь-якому разі, можна мати собі хобі-проект, але не забувай і тут бути продуктивним.
- Порядок аналітичних операцій наступний: думати, аналізувати, думати, аналізувати знову, думати…
Це називається “синдром самозванця” — і ми всі відчували це. Не хвилюйся. Найняти тебе не було помилкою. Ти справді достатньо розумний, знаєш достатньо всього і зможеш це зробити. Розслабся і готуйся до неминучих помилок.
Оригінал статті можна знайти за посиланням. https://www.linkedin.com/pulse/advice-new-data-scientists-jt-kostman-phd
Підписуйтесь, щоб не пропустити наступні матеріали.
